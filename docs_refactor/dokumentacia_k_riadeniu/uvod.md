# 1️⃣ Úvod

Predmet Tímový projekt má za cieľ v praxi naučiť jednotlivé skupiny študentov pracovať ako jeden tím a riadiť tím agilne.
Práca v tíme zahŕňa komunikáciu medzi členmi tímu, komunikáciu s product ownerom, organizované stretnutia, plánovanie a 
rozdeľovanie úloh v projekte. 

Náš tímový projekt VizReal sa venuje vizualizácii softvéru vo virtuálnej a rozšírenej realite. Vedúci tímového projektu
a product owner, Ing. Peter Kapec, Phd., má za úlohu nás usmerňovať, aby náš tím správne fungoval a zadávať nám úlohy
a požiadavky na softvér. 

V tomto dokumente sa pokúsime opísať riadenie nášho tímu. Dokument je rozdelený na kapitoly - kapitola 2 Roly členov tímu 
predstaví náš tím, kapitola 3 Aplikácie manažmentov opíše jednotlivé manažmenty, ktorými sa riadime, kapitola 4 Sumarizácia 
šprintov zhrnie prvé tri naše absolvované šprinty, kapitola 5 Motivačný dokument je dokument, ktorý sme odovzdávali 
na začiatku semestra pri výbere tímového projektu a poslednou samostatnou kapitolou je kapitola Metodiky, ktorá pozostáva 
z jednotlivých našich metodík, ktorými je potrebné sa riadiť. 