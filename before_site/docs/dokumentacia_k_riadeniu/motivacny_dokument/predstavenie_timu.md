# 👥 Predstavenie tímu

Náš tím sa skladá zo šiestich členov. Nikodém Adler, Ivana Frankovičová, Samuel Šouc, Michal Jozefek, 
Michael Kročka a Andrej Hoferica. Piati z nás študujeme inteligentné softvérové systémy a jeden študuje
internetové technológie. Náš tím nie je zameraný len na jednu oblasť informatiky, ale pokrývame široké
spektrum predmetov, ktoré sa vyučujú na inžinierskom štúdiu od oblasti počítačového videnia, cez spracovanie
veľkých dát až po vnorené systémy. 

Väčšina členov tímu už má predchádzajúce skúsenosti s prácou na tímových 
projektoch, teda plánovanie projektu, stand-upy a práca s viacerými ľuďmi pre nás nie sú novinka a určite 
nebudeme mať problém pomôcť nabehnúť do tohto kolotoča členom, ktorí s tímovým projektom skúsenosť nemajú.

Rovnako ako zameranie našich predmetov v škole, aj naše predchádzajúce skúsenosti mimo školy sú rôznorodé:

Niko sa mimo školy venuje tvorbe mobilných aplikácií pre rozšírenú realitu na platformy Android a iOS v 
prostredí Unity. Práci s Unity sa venuje aj vo svojom voľnom čase. Zapísal si predmet Návrh a vývoj 
počítačových hier, ktorý mu v Unity ešte viac rozšíri jeho znalosti. 

Ivka ma skúsenosti s tvorbou webových aplikácií v ASP.NET Core a vo voľnom čase sa venuje UX dizajnu a 
navrhovaniu používateľských rozhraní. Taktiež má zapísaný predmet Návrh a vývoj počítačových hier, kde 
rozšíri svoje znalosti aj v tomto smere. 

Aďo sa venuje automatizovanému testovaniu - hlavne regresnému, ale sčasti aj jednotkovému testovaniu. 
Robí v TCL a popritom skripty v Bashi. Vo voľnom čase sa venuje Pythonu (knižnice ako pandas, numpy, selenium).

Mišo má skúsenosti s umelou inteligenciou a strojovým učením, tvorbou webových stránok a viacvrstvových 
aplikácii (JAVA a JEE). Tiež sa hrabe v Pythone, konkrétne knižnice pandas, numpy, scikit-learn, keras a 
tensorflow. Zaujíma ho spracovanie dát, čo je dôvodom, prečo si vybral aj predmet Vyhľadávanie informácií.

Jožo (Michal Jozefek) má skúsenosti s tvorbou mobilných aplikácií pre Android, tvorbou databáz, programovaním 
backendu a prácou so serverom pomocou XAMMPu. Na svoju prácu používa najmä jazyky Java a PHP.

Samo má skúsenosti najmä v oblasti práce s databázami, konkrétne PostgreSQL a MySQL. Taktiež v rámci náplne 
práce v zamestnaní vykonáva úpravu tabuľkových dát v Pythone s knižnicami pandas a numpy. V rámci súčasného 
zamestnania naprogramoval v Node.js middleware, ktorý pomohol pri prechode na nový systém.
