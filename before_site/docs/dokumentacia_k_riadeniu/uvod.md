# 1️⃣ Úvod

Tento dokument sa zaoberá tým, ako sa organizujeme v tíme. Poskytuje informácie k riadeniu 
a rieši, aké máme pracovné procesy.

V našom tímovom projekte sa venujeme projektu VizReal. Tento projekt sa zaoberá vizualizáciou
 softvéru vo virtuálnej a rozšírenej realite.

Hlavným cieľom tímového projektu je naučiť sa pracovať vo väčšej skupine ľudí (tíme) a správne
 sa riadiť. Zároveň je naším cieľom naučiť sa pracovať s nástrojmi na podporu manažmentu tímov.

Vedúcim projektu je Ing. Peter Kapec, PhD., ktorý  nás má usmerňovať pri práci a pomáhať nám 
pri tvorbe úloh alebo problémoch ktoré sa vyskytnú počas implementácie. Vedúci tímu zároveň 
plní aj úlohu vlastníka produktu, čo znamená, že nám zadáva úlohy a požiadavky na systém.

Dokument tiež obsahuje roly členov tímu a aplikácie manažmentov. Ďalej pokračuje opisom 
šprintov a exportom jednotlivých úloh, ktoré boli analyzované alebo implementované v danom
šprinte. Obsahuje aj metodiky, ktoré sú počas vývoja systému používané.