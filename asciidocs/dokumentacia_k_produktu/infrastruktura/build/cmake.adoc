= CMake

V rámci celého projektu je použitý nástroj CMake, ktorý výrazne zjednodušuje zostavovanie, testovanie a balíkovanie projektu. Každý modul, ktorý využíva CMake obsahuje konfiguračný súbor `CMakeLists.txt`. Na základe konfiguračného súboru je potom vytvorený jeden alebo viacero `Makefiles` na Unix platformách, prípadne `projekt/workspace` na platforme Windows.
Výhod tohto riešenia je viacero, medzi hlavné patria :
 - podpora viacnásobnej závislosti,
 - spolupráca s nástrojom Git,
 - možnosť definície makier, príkazov a funkcií,
 - možnosť definovať poradie vykonávania - závislosť pri kompilácii a linkovaní.
 - možnosť parametrizovať správanie
 - podpora multiplatformových riešení

== Prehľad základných príkazov

* *set*
** slúži na nastavenie hodnoty premennej,
* *option*
** konfigurovateľný prepínač - umožňuje interaktívne meniť parametre,
* *add_library*
** pridá build target pre knižnicu, ktorá sa zostaví zo zdrojových súborov zadaných ako parameter,
* *add_dependencies*
** pridá závislosť pre target, čo tiež znamená, že závislosť musí byť zostavená skôr ako target, ktorý je od nej závislý,
* *ExternalProject_Add*
** umožňuje pridať externý projekt, čím dôjde k vytvoreniu nového target-u,
* *set_target_properties*
** príkazom je možné meniť vlastnosti target-u,
* *message*
** umožňuje vypísať správu do konzoly,
* *add_custom_command*
** príkazom je možné vytvoriť vlastný príkaz, v ktorom je možné špecifikovať závislosti, command-line-príkaz a správu, ktorá sa má vypísať do konzoly,
* *add_custom_target*
** pridá target so zadaným menom, ktorý vykoná požadované príkazy,
* *install*
** príkaz generuje inštalačné pravidlá pre projekt,
** na zdrojový adresár je možné aplikovať viaceré príkazy,
** základné použitie v projekte zahŕňa kopírovanie súborov závislostí do adresárovej štruktúry projektu.

CMake ďalej podporuje štandardnú syntax pre vetvenie a cykly.

== Poznámky

Pri vytváraní alebo modifikácii `CMakeLists.txt` súborov treba dodržiavať Unix adresárovú štruktúru.

* knižnice uchovávať v adresári s názvom `lib`,
* hlavičkové súbory v adresári s názvom `include`,
* spustiteľné súbory v adresári s názvom `bin`,
* ostatné súbory modulov (licence, readme) v adresári s názvom `share`.

Adresár s názvom `cmake` v koreňovom adresári repozitára obsahuje súbory určené na hľadanie závislostí, akými sú hlavičkové súbory, knižnice, spustiteľné súbory a pod. Spravidla je potrebné vytvoriť takýto súbor na úrovni jednotlivých modulov.
CMake umožňuje ďalej definovať množinu viacerých možných názvov hľadaných súborov a ciest. Vyhľadanie závislostí je potom potrebné explicitne zavolať v súbore `CMakeLists.txt` príkazom `find_package`.

https://cmake.org/cmake/help/v3.0/[Help]